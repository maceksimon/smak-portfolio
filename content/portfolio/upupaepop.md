---
head.title: Studio Upupaepop
head.description: Pro hradecké designové studio jsem připravil web, který teď skvěle funguje i jako internetový obchod.
head.image: /image/portfolio/upupaepop.jpg
fields.image: /image/portfolio/upupaepop.jpg
fields.order: 200
fields.skills: ["WordPress", "WooCommerce"]
featured: true
type: "full"
rive.mockup: "https://rive.app/s/wi2V2T55e0KhmeUyjB4HMQ/embed"
---

# **Letterpress na WordPressu:** <br>Stránky studia Upupaepop

_Jak se vyrábějí stránky pro grafiky?_

## Grafické duo

Jakub Horský je typograf a grafický designér. Eva ilustrátorka a grafička. Společně tvoří kreativní studio Upupaepop, které se už zapsalo do vizuální paměti české knižní a výtvarné scény mnoha projekty. S kubou sdílíme podobný vizuální styl, ale třeba i lásku k Estonsku a nechuť k fotbalu.

Starý web studia fungoval na platformě Wix, kde za něj bylo nutné každoročně platit, nesplňoval požadavky rychlosti, a neumožňoval integraci e-shopu. Kuba s Evou hledali **jednoduché low-cost řešení**, které by usnadnilo prezentaci, a distribuci jejich prací.

![E-shop webu Upupaepop](/image/portfolio/upupaepop/upupaepop-eshop.webp)

## WordPress neboli "Slovotisk"

Řešením se nakonec stal [WordPress](https://wordpress.com/) web s pluginem [WooCommerce](https://woocommerce.com/). V zájmu efektivity jsme zvolili úpravu existující šablony. Díky tomu jsem zvládl **grafické úpravy dokončit v řádech hodin**. Pomohlo i to, že Kuba měl přesnou vizi o výsledné podobě, a že se sám zhostil sazečských prací a plnění webu.

Těžiště webu leží v **bohatém grafickém materiálu**, kterým se prezentuje každý z projektů v portfoliu. Cílem bylo propojit portfolio s e-shopem, tak aby Kuba s Evou mohli přijímat a odbavovat objednávky přímo na webu.

![E-shop webu Upupaepop na mobilu](/image/portfolio/upupaepop/upupaepop-eshop-mobile.webp)

## Realizace

Prvním úkolem bylo rozjet e-shop na WordPressu. Naštěstí, jednoduchý malý e-shop lze vytvořit se základní verzí WooCommerce poměrně snadno. Samozřejmě nemá mnoho doplňkových funkcí (napojení na Zásilkovnu, srovnávače zboží apod.) ale pro udržování menšího obchodu je to ideální řešení. E-shop jsem spustil a nastavil, včetně **integrace platební brány a způsobů dopravy**. Kuba si pak mohl sám doplnit informace o produktech.

Hlavní součástí webu je obsáhlá fotogalerie projektů. Zároveň Kuba s Evou chtěli aby web běžel rychle jako štíhlá laň. K tomu byla potřeba **optimalizace obrázků**, tentokrát řešená přes službu [Cloudinary](https://cloudinary.com/), která uživatelům poskytuje štědrý bezplatný plán a jednoduchou integraci do WordPress. Umožňuje automaticky komprimovat obrázky nahrané na web a vykreslovat je v moderních formátech. To výrazně šetří čas i objem dat uživatelů.

![Hlavní stránka webu Upupaepop](/image/portfolio/upupaepop/upupaepop-homepage.webp)

## Černé na bílém

Web Upupaepop se prohání po internetu už přes dva roky. Pomáhá Kubovi a Evě představovat nové projekty, a generuje zisk prodejem jejich knih a tištěných prací. Ještě důležitější pro mě ale je, že s Kubou dál spolupracujeme na nových projektech, jako je např. web Kláštera v Opočně. Vládne spokojenost a zítřky jsou zářivé.

::alert{icon="ph:eye-duotone"}
#title
Web je k vidění na [www.upupaepop.cz](https://www.upupaepop.cz).
::
