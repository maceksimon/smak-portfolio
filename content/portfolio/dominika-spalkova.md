---
head.title: Cestou k funkčnímu minimalismu - Portfolio pro Dominiku Špalkovou
head.description: Přečtěte si, jak se rodil prezentační web pro kreativní autorku.
head.image: /image/portfolio/fellow-creatures.jpg
fields.image: /image/portfolio/fellow-creatures.jpg
fields.order: 100
fields.skills: ["WordPress", "Tailwind CSS"]
featured: true
type: "full"
---

# **Cestou k funkčnímu minimalismu:** <br />Portfolio pro Dominiku Špalkovou

Některé projekty jsou hotové za dva týdny. Jiné musí uzrát. S Dominikou jsme se po čase propracovali k minimalistické vizi, která bude fungovat jako odraz její práce v digitálním světě.

## Autorská osobnost

Dominika Špalková je jméno často spojované s [Divadlem DRAK](https://draktheatre.cz/), kde působila jako kreativní ředitelka. V posledních letech se ale plně realizuje na sólové dráze, iniciuje a spoluvytváří projekty napříč žánry, od divadla přes tanec až po performance.

Proto mě oslovila s prosbou, abych jí pomohl koncentrovat její bohatou sbírku projektů do jednoho bodu, a vytvořil pro ni **online portfolio**.

## Ať je to Bio

Cílem projektu bylo nabídnout lidem a institucím s nimiž Dominika spolupracuje, přehledný seznam informací o jejím pracovním životě, tedy i krátkou biografii. Mluvit o sobě je pro většinu lidí složitější, než mluvit o čemkoliv dalším. Proto jsme probrali několik nápadů pro **ideální prezentaci a formu výsledných textů**. Na základě naší konzultace se Dominika rozhodla pro dva texty - jeden krátký a shrnující. Druhý obšírnější a úplnější.

Graficky bylo nejlepší nechat projekty mluvit samy za sebe. Spolu s obrazovou dokumentací vytvářejí poutavý obsah, kterým si čtenář může listovat. Design je **minimalistický a transparentní** a nechává návštěvníky soustředit se na obsah webu.

![Ukázka domovské stránky na webu Dominiky Špalkové](/image/portfolio/dominika-spalkova/dominika-spalkova-homepage.webp)

Samotné projekty existují v databázi WordPressu jako obsahový typ, takže je možné je kdykoliv přidávat, odebírat nebo upravovat, **bez nutnosti zasahovat do kódu šablony**. Stejné je to s ostatními texty na webu, které jde jednoduše upravit, a nabízí i grafický náhled dané stránky už během úprav.

## Za hranice

Kvůli časté spolupráci se zahraničními partnery bylo pro Dominiku důležité mít stránky **přeložené do angličtiny**. Zařídil jsem napojení šablony na překladový plugin [Polylang](https://polylang.pro/) a vše nastavil tak, aby stránky i projekty mohly být překládány do více jazyků. Základní funkce pro Polylang jsou k dispozici zdarma, takže nové jazykové mutace nestojí nic navíc.

S Dominikou jsme se domluvili, že se postarám i o sazbu a plnění webu. Svým klientům rád tuhle službu zprostředkuji, zvlášť pokud nemají čas nebo chuť učit se zacházet s administrací stránek.

## A jak dál?

Dominičino portfolio je online a stále k němu přibývají nové projekty a činnosti. Jsme dál v kontaktu ohledně dlouhodobé práce na SEO i doplňování dalšího obsahu.

::alert{icon="ph:eye-duotone"}
#title
Portfolio si můžete prohlédnout na [dominikaspalkova.com](https://dominikaspalkova.com/).
::
