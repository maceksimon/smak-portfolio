---
head.title: Obchod dobrot - vývoj e-shopu s veganskou čokoládou
head.description: Find out how I developed the e-commerce website on Shopify that sells vegan chocolates.
head.image: /image/portfolio/fellow-creatures.jpg
fields.image: /image/portfolio/fellow-creatures.jpg
fields.order: 100
fields.skills: ["Shopify", "Liquid", "Tailwind CSS"]
featured: true
type: "full"
---

# **Obchod dobrot:** Vývoj e-shopu s veganskou čokoládou.

_Jak vyrobit e-shop pro kamaráda, který právě rozjel byznys?_

## Pro koho? Pro Zsolta

Tentokrát jsem spolupracoval se Zsoltem, kamarádem ze studií v Edinburghu v Británii. Zsolt se zhlédl ve světě podnikání, a protože jeho hlavním zájmem byla reklamní fotografie a branding, pustil se po hlavě do vlastního projektu.

Protože je sám vegan, rozhodl se stát se čokoládovým baronem a svoji **veganskou edici čokolád** prodávat ve velkém na internetu. Vytvořil ilustrace postaviček, z nichž každá symbolizuje svým charakterem jednu čokoládovou příchuť, a sehnal fotografy, kteří z barevných celofánových obalů stvořili překrásnou barevnou paletu obrazů. Ta má na mlsné zákazníky podobný efekt jako rozkvetlý záhon na roj včel.

## Velké plány aneb minimální zadání

Zsolt má velký smysl pro detail a komunikaci vizuální identity. Zásadní pro něj bylo, aby jeho brand **vypadal podle jeho představ**. Web jsme připravili podle "moodboardu" - referencí jeho oblíbených stránek. Dnes už bych určitě trval na přesné specifikaci designu, ale před lety, když jsem s vývojem stránek začínal, bylo všechno trochu víc na punk a nevadilo mi zkoušet různé návrhy přímo ve vývoji.

Obchod jsme stavěli na [Shopify](https://www.shopify.com/). E-shopové platformě podobné [Shoptetu](https://www.shoptet.cz/), která je populární v anglicky mluvících zemí. Je placená měsíčním poplatkem, ale nabízí za to robustní řešení pro seriózní e-shopy a velkou knihovnu šablon a rozšíření. Shopify nabízí některé základní šablony zdarma a jiné placené. Zsoltova vize ale vyžadovala aby se jeho obchod lišil od všech ostatních, takže naším řešením byl **vývoj šablony na míru**.

## Jak do toho? Učit se

Mým hlavním úkolem bylo aby web nejen dobře vypadal, ale také **spolehlivě fungoval**. Do šablony e-shopu jsem přidal možnost vkládání do košíku pomocí metody Ajax (bez obnovení stránky). Také jsem stránku upravil tak, aby se košík přehledně vypisoval ve vyjížděcím interaktivním panelu na pravé straně. Vše pomocí Javascriptu, konkrétně mini-frameworku [Alpine.js](https://alpinejs.dev/).

Pro vývoj jsem se naučil šablonovací jazyk [Liquid](https://shopify.github.io/liquid/), obdobu oblíbeného [Twigu](https://twig.symfony.com/), alternativy k [PHP](https://www.php.net/). Pomocí Liquid lze postavit šablonu na míru, tak aby vypisovala konkrétní produkty a skupiny produktů, a aby byly různé **části e-shopu plně editovatelné**. Díky tomu Zsolt nemusí každou změnu řešit se mnou nebo jiným developerem, ale může nové produkty, fotografie nebo texty přidávat i sám.

Pomocí několika důležitých rozšíření jsem dokázal přidat možnost **pravidelných objednávek**, tak aby členové choco-klubu byli zásobováni svými sladkými nezbytnostmi každý měsíc. Vytvořil jsem možnost nákupů s rozličnými slevami, a výběru příchutí v balíčku.

## A co teď?

E-shop Fellow Creatures už několik let zajišťuje stabilní odbyt Zsoltových čokolád. Pomohl mu vystavět jeho značku a expandovat do zahraničí. Fellow Creatures prodávají do Britských nákupních řetězců, ale např. i do Jižní Koreji. Jeho webový obchod stále pomáhám udržovat a rozvíjet.

>

::alert{icon="ph:eye-duotone"}
#title
Obchod si můžete prohlédnout na [www.fellowcreatures.co.uk](www.fellowcreatures.co.uk).
::
